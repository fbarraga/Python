# Exercicis de condicionals

1. Fes un programa que demani l’edat d’una persona, el seu sou i la ciutat on viu. Si la persona és menor d’edat li duplicarem el sou i si es major d’edat i de Barcelona li augmentarem el sou un 10%. Finalment mostrarem el sou que li ha quedat.

2. Fes un programa que ens demani un radi i després ens deixi triar si volem calcular la longitud o l’àrea. Un cop triada l’opció ens donarà el resultat. Declara una constant per a PI

3. Fes un programa que demani un nombre a l'usuari i digui si el nombre és parell o no i, a la vegada, múltiple de 5.

4. Fes un programa que demani 2 nombres a l'usuari i determini si, com a mínim, un d’ells és divisible per 10.

5. Fes un programa que demani el consum d’un cotxe cada 100 km, el preu de la gasolina i els km que té el cotxe. Un cop demanades aquestes dades calcularem quants diners s’ha gastat en combustible durant la vida del vehicle.

6. Donat un caràcter llegit per teclat, decidir si és una lletra majúscula, una lletra minúscula o un número.

7. Donat un caràcter llegit per teclat, decidir si és una vocal minúscula o majúscula. Si no és una vocal el programa ha de dir que no és una vocal.

8. Feu un algoritme que ens digui si un any és o no de traspàs. El podeu buscar per internet, escriure’l en Python i intentar entendre la seva lògica. El més important és entendre la condició que té AND i OR barrejats.

9. Fes un programa que demani dos nombres i que després surti un menú com aquest que ens demani triar l’opció.
   1. Sumar
   2. Multiplicar
   3. Restar
   4. Dividir
    Entra una opció
Llavors, a partir de l’opció entrada i utilitzant un switch que ens faci l’operació demanada.

10. Fes un programa utilitzant un switch que, a partir d’un nombre entre 1 i 12, ens digui si aquest mes té 30 dies, 31 o 29.

11. Fes un programa que intercanviï el valor de dues variables.

12. Fes un programa que demani un nombre i que li apliqui un 10% de descompte si el número és major que 5000 i en cas contrari apliqui només un 5% de descompte. Mostreu 
el resultat del valor ja amb el descompte fet.

13. Fes un programa que demani tres nombres i els ordeni de manera creixent.

14. Feu un programa que ens demani un nombre positiu d’una xifra i que comprovi si aquest nombre és primer o no. El programa haurà de comprovar si el nombre que s’ha
introduït té o no una sola xifra. Si té més d’una xifra ens ha de dir que hi ha un error. Utilitzeu un if per veure que el numero té una xifra i un switch per saber si és o no primer.

15. Feu un programa que demani els dies que ha treballat una persona i la seva edat.Comproveu que l’edat està entre 16 i 65 anys i que els dies treballats no és un número negatiu. Utilitzant un `match`, feu que si l’edat de la persona és de 16 0 17 anys se li calculi un sou de 50 euros per dia. Si té entre 18 i 20 (ambdós inclosos) se li calculi un sou de 60 euros per dia i si té més de 20 anys se li calculi un sou de 70 per dia.

***

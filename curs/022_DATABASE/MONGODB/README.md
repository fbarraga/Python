# Bases de Dades NOSQL : MongoDB

## Introducció

MongoDB (de l'anglès Humongous, "enorme") és un sistema de base de dades multiplataforma, NoSQL, orientat a documents i de codi obert.

Cada entrada o registre pot tenir un esquema de dades diferent, amb atributs o "columnes" que no tenen per què repetir-se d'un registre a un altre.

MongoDB destaca per la seva velocitat i el seu ric però senzill sistema de consulta dels continguts de la base de dades. Disposa d’un balanç perfecte entre rendiment i funcionalitat.

Cada registre o conjunt de dades s'anomena **document**.Els documents es poden agrupar en **col·leccions**, les quals es podria dir que són l'equivalent a les taules en una base de dades 
relacional (només que les col·leccions poden emmagatzemar documents amb molt diferents formats, en lloc d'estar sotmesos a un esquema fix).

Es poden crear *índexs* per a alguns atributs dels documents, de manera que MongoDB mantindrà una estructura interna eficient per a l'accés a la informació pels continguts d'aquests atributs.
Els diferents documents s'emmagatzemen en format BSON, o Binary JSON, que és una versió modificada de JSON que permet cerques ràpides de dades.


![Tabla](https://github.com/fbarraga/Python/blob/master/master/assets/mongodb.png?raw=true)



***
[Index](../../../README.md)

# Fitxers de text i fitxers binaris

Un *fitxer de text pla* (en anglès plain text) és el que està compost únicament per text sense format, només caràcters. Aquests caràcters es poden codificar de diferents maneres depenent de la llengua utilitzada. Alguns dels sistemes de codificació més comuns són: ASCII, ISO-8859-1 o Latin-1, Unicode, etc.
Se'ls coneix també com a fitxers de text simple, per mancar d'informació destinada a generar formats (negretes, subratllats, cursives, mida, etc.) i tipus de lletra (per exemple, Arial, Times, Courier, etc).


Un *fitxer binari* és un fitxer informàtic que conté informació de qualsevol tipus (text formatat, programes, una imatge, audio, vídeo, etc) codificada en una seqüència de bytes. Per a poder-los llegir i interpretar s’ha de coneixer el format.